# PROFESIONALAUS PROGRAMŲ KŪRIMO PRAKTINIAI ASPEKTAI

2015 11 07 per refaktoringo paskaitą demonstruotas kodas.

## Paskirtis

Per paskaitą siekiau trumpai pademonstruoti paprasčiausios programos vystymą - kaip nuo 'veikiančio kodo' evoliucionuojama 
prie 'struktūrizuoto', tada - link 'objektinio' ir galiausiai link 'kokybiško'.

Naudoti du paprasčiausi refaktoringai: extract method - kai kodo gabalas iškeliamas iš didesnės funkcijos į atskirą mažesnę; bei extract class - kai kelios logiškai susijusios funkcijos ir joms reikalinga būsena iškeliauja į atskirą objektą.

Funkcinių reikalavimų prasme programa pradėta rašyti kaip paprasčiausia konsolinė aplikacija, vėliau pridėta išorinė kursoriaus valdymo biblioteka, tada perrašyta ant Swing, tuomet pridėti paveikslėlių resursai.

## Kitos pastabos

Dėl laiko trūkumo nedemonstruoti tokie dažniausi refaktoringai kaip extract constant ir t.t.

Stengiausi pavyzdžius padaryti suprantamus net ir ne Java programuotojams, todėl nesistengiau laikytis specifinių Java kodavimo standartų.
